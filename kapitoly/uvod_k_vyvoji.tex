\chapter*{Úvod k vývoji}
\addcontentsline{toc}{chapter}{Úvod k vývoji}
%Úvod práce má za cíl uvést:
%\begin{itemize}
%    \item cíl práce
%    \item jak ho chcete dosáhnout
%    \item popis tématu práce, musí být výstižný, ale stručný a poutavý
%\end{itemize}

% Úvodu a závěru práce je třeba věnovat obzvláště velkou pozornost.
% Myslete na to, že úvod a někdy i závěr si porotce čte jako první, teprve potom, jestli ho práce zaujme se rozhodne, zda ji přečte celou.


Na konci července roku 2019 jsem dostal za úkol navrhnout výrobek pro děti na příměstský tábor
pobočky D.D.M.Helceletova Brno, Robotárny. Požadavkem byla jednoduchá a levná konstrukce,
kterou děti zvládnou sestavit za pár dní a ve zbytku času tábora, se jim ukážou základy programování
s využitím tohoto výrobku. Proto, a i pro poněkud nižší věk účastníků, jsme se s vedoucím 
Robotárny, Jirkou Váchou, rozhodli jít cestou "trezoru". To byl rozdíl oproti našim běžným 
výrobkům, které většinou měly možnost pohybu, ale byly pro děti náročnější na výrobu
a pochopitelně i cena u nich šla nahoru.

Dal jsem se tedy do kreslení trezoru, pochopitelně ne do nějaké nedobytné pevnosti, ale do malé
krabičky, na které se dají ukazovat principy elektronických zámků. Jelikož se mi na podobné
výrobky osvědčila jako materiál překližka, navrhoval jsem vše s úmyslem výroby z překližky 
za využití laseru. Konstrukce byla z velké části přizpůsobená dostupné elektronice, kterou 
jsem měl k dispozici, a která musela být stejně použita poněkud odlišně než jak byla zamýšlena.
Němel jsem totiž čas, a vlastně ani rozpočet, navrhovat a především vyrábět konkrétní elektroniku
pro výrobek, který se měl předložit dětem ani ne za týden. Použil jsem tedy starší univerzální 
desku ALKS (\href{https://github.com/RoboticsBrno/ArduinoLearningKitStarter}{Arduino Learnikg Kit Starter})
kterých jsem měl dostatečnou zásobu. Ovládací prvky, dvě tlačítka, dva potenciometry a tři
barevné ledky, tedy celý ALKS jsem umístil na horní stranu trezoru. ALKS má v původní variantě
tři tlačítka. Já jsem však jedno musel pomocí magnetu a jazýčkového magnetického konektoru použít
jako kontrolu, zda jsou dveře otevřeny či zavřeny. Jako zámek jsem pak použil obyčejné servo
SG90, které velice jednoduše zajelo svou páčkou do drážky ve dveřích, a tím jim zabránilo 
se otevřít. Celý systém pak napájela malá powerbanka, která se dala vyjmout a nabýt, 
a používala se i ve dvou dalších verzích. Tato konstrukce měla kvůli uspěchanému návrhu 
spoustu problémů. Většinou však šlo o problémy, které by nebylo těžké odstranit a nebylo
tedy třeba předělávat celý koncept návrhu. V těsném závěsu za touto elektronickou variantou,
jsem ale dostal požadavek i na čistě mechanickou verzi trezoru. To byl následně jeden z 
velkých důvodů velkých změn, a to i změny samotného konceptu zařízení.

\newpage